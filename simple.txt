Ioana şi Andrei sunt în sala de aşteptare. Aici aşteaptă doi bolnavi. Primul este un tânăr. El tuşeşte. Are gripă. Al doilea este un bătrân. Pe el îl doare piciorul. Asistenta îl cheamă pe tânăr la consultaţie. După 15 minute, el iese afară din cabinet cu o reţetă în mână. Intră bătrânul. El stă înăuntru 20 de minute. Apoi intră Ioana.

Au ajuns la hotel şi Andrei a cerut o cameră pentru o singură persoană. Recepţionera l-a rugat să completeze un formular pentru camera 67. Andrei a completat formularul şi a primit cheia camerei. 
